# README

## PsychoPy3:<br>Programmare un esperimento!

<!-- badges: start -->
<!-- badges: end -->

Questa è la repository principale del corso ARCA "PsychoPy3: Programmare un esperimento!"
organizzato dal Dipartimento di Psicologia dello Sviluppo e della Socializzazione
dell’Università di Padova. Qui sono contenuti tutti i materiali utilizzati
nel corso. 

Per consultare direttamente il materiale è possibile accedere al sito del corso https://arca-dpss.github.io/course-psychopy3

I corsi ARCA sono dei corsi avanzati e fortemente applicativi riguardo
gli strumenti moderni per la ricerca in psicologia. Al link
[dpss.unipd.it/arca](https://www.dpss.unipd.it/arca) è possibile trovare
informazioni dettagliate su tutti i corsi attivi.

## Introduzione 

Fare ricerca implica la somministrazione di esperimenti, spesso tramite strumenti informatici. Esistono numerosi software che permettono la presentazione di stimoli e la registrazione delle risposte dei partecipanti. 
È compito di ogni sperimentatore scegliere lo strumento più adatto alle sue esigenze o semplicemente trovare il migliore compromesso tra efficienza, semplicità di utilizzo e costo del software.
PsychoPy è un software open source basato su linguaggio Python. Propone una valida alternativa a programmi come MATLAB®, E-Prime® o Presentation®. Creato da scienziati per gli scienziati, questo software permette la somministrazione di vari esperimenti in scienze comportamentali (neuroscienze, psicologia, psicofisica, linguistica) offrendo flessibilità e precisione. PsychoPy, tramite la sua interfaccia grafica (GUI), facilita ai non esperti di linguaggio Python, la programmazione dei loro esperimenti. 
Lo scopo del corso sarà di avviare i partecipanti all’uso del software, descrivendone le principali funzionalità al fine di saper ideare, costruire, testare, distribuire e gestire esperimenti pratici.

A fine corso è prevista l'erogazione dell'Open Badge da parte dell'Università di Padova: https://bestr.it/badge/show/3656

## Orari edizione 2022

| Giorno | Orario | Aula |
| :--- | :--- | :--- |
| Lunedì 15 Aprile | 9:00-13:00 | 4M |
| Martedì 16 Aprile | 9:00-13:00 | 4N |
| Mercoledì 17 Aprile | 9:00-13:00 | 4M |
| Giovedi 17 Aprile | 9:00-13:00 | 4M |
| Venerdi 19 Aprile | 9:00-13:00 | 4N |


